# Česta pitanja

## Što je Outward Bound?
Outward Bound škole diljem svijeta održavaju edukativne programe s ciljem otkrivanja vlastitih mogućnosti polaznika što im omogućava da stvore bolji svijet za sebe i svoju okolinu.

## Kome je namijenjen?
Svakome tko želi unaprijediti kvalitetu svog života. To je omogućeno prolaženjem neuobičajenih i izazovnih situacija kojima polaznik razvija osjećaj osobne odgovornosti, snalaženje u nepredvidivim situacijama, socijalne vještine, preuzimanje inicijative i sl.

## Je li siguran?
Sigurnost je prioritet Hrvatske škole Outward Bound. To podrazumijeva cijelovitu fizičku i psihičku sigurnost polaznika. Naši instruktori stručni su u svim tehničkim i drugim vještinama potrebnim za sigurno izvođenje programa.

## Trebam li biti u odličnoj formi?
Ne, programi su namijenjeni svima.

## Što ako se bojim visine, vode ili nečeg drugog?
Outward Bound metoda temelji se na iskustvenom učenju kroz izazov i avanturu. Svatko ima osobnu granicu do koje želi ili može ići te svatko odabire koji izazov će prihvatiti.

## Tko su instruktori?
Instruktori su svi ljudi s dugogodišnjim iskustvom u iskustvenom učenju te su specijalizirani u različitim sportovima ili vještinama poput alpinističkog penjanja, speleologije, ronjenja, orijentacijskog trčanja i sl.

## Što trebam ponijeti sa sobom na program?
HŠOB osigurava svu potrebnu tehničku opremu. Osobna oprema ovisi o programu i godišnjem dobu a uglavnom je dovoljna dobra obuća i odjeća. Detaljan popis opreme bit će poslan svim sudionicima.

## Kako se prijaviti?
Ako se želite prijaviti za određeni trening, samo ispunite [prijavnicu](/applications/new).
