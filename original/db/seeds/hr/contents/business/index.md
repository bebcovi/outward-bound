# Poslovna edukacija

**Outward Bound Professional Croatia** izdvojena je poslovna cjelina neprofitne organizacije Hrvatska škola Outward Bound, koja djeluje u sustavu Outward Bound™. Outward Bound je najveći svjetski sustav iskustvene edukacije u prirodi koji djeluje u 45 zemalja i ima preko 50 godina tradicije u iskustvenoj edukaciji.

Pristup **Outward Bound Professional Croatia** temelji se na Outward Bound metodi iskustvene edukacije te dizajniranju i implementiranju organizacijskih rješenja i treninga koji su usmjereni na ostvarivanje specifičnih ciljeva i potreba organizacije.

Metoda iskustvene edukacije temelji se na krugu iskustvenog učenja u kojemu polaznici prolaze specijalno odabrane i dizajnirane aktivnost. Nakon aktivnosti polaznici, uz stručnu pomoć moderatora, analiziraju pozitivne i negativne strane svojeg djelovanja te izvlače pouke za daljnje djelovanje. U slijedećem krugu polaznici primjenjuju znanja i iskustva koja su stekli u prethodnim aktivnostima i tako iz kruga u krug razvijaju svoje sposobnosti i znanja. Na kraju programa stečena znanja i iskustva prenose se na svakodnevni život i poslovne aktivnosti.

Programe za klijente **Outward Bound Professional Croatia** osmišljava i provodi međunarodni tim stručnjaka sa velikim iskustvom u iskustvenoj edukaciji, te specifičnim znanjima na području poslovne organizacije, edukacije i psihologije. Svaki program definira se posebno prema specifičnim potrebama klijenta i s naglaskom na postizanje jasno definiranih ciljeva programa.

Svaki Outward Bound program prolazi kroz četiri specifične faze koje osiguravaju da se postignu željeni rezultati. Faze provođenja programa su:

1. **analiza problema** – prikupljanje podataka o željenim područjima i ciljevima koji se žele postići kroz intervjue sa ključnim osobama u organizaciji i potencijalnim polaznicima programa;
1. **dizajniranje programa** – osmišljavanje edukativnog procesa i aktivnosti, odabir edukativnog okruženja te postavljenje jasno definiranih kriterija za postizanje zadanih ciljeva;
1. **izvođenje programa** -  izvođenje programa u visoko poticajnom okruženju, uz vodstvo iskusnih moderatora i instruktora, maksimalizira učinkovitost kruga iskustvenog učenja;
1. **analiza programa** – analiza procesa i postignutih rezultata edukacije te definiranje daljnjih koraka.

**Outward Bound Professional Croatia** pomaže organizacijama i polaznicima programa da razviju nužna znanja i vještine potrebna u zahtjevnim uvjetima današnjeg poslovnog svijeta. Te vještine uključuju komunikaciju, kreativnost pri rješavanju problema, vodstvo, fleksibilnost, timski rad i preuzimanje inicijative.

Visoko modularan pristup omogućava klijentima da definiraju ključna područja i specifične ciljeve koje žele postići. Neka od ključnih područja koje Outward Bound programi uspješno rješavaju:

- unapređivanje efikasnosti vođenja
- razvoj potencijala, sposobnosti i samopouzdanja kod djelatnika organizacije
- izgradnja i unapređivanje visoko efikasnih timova
- uspješna implementacija promjena u organizaciji
- stvaranje okruženja koje potiče inovativnost, kreativnost i preuzimanje inicijative
- upoznavanje novih službenika sa organizacijom i njenim vrijednostima
- izgradnja odnosa i sa partnerima, kupcima i dobavljačima
- promicanje vrijednosti društvene odgovornosti i brige za zaštitu okoliša unutar organizacije

HRVATSKA ŠKOLA OUTWARD BOUND SVOJE VIŠEDNEVNE EDUKATIVNE PROGRAME U PRIRODI IZVODI U SURADNJI I UZ LOGISTIČKU PODRŠKU PUTNIČKE AGENCIJE VMD d.o.o. -- [www.vmd.hr](http://www.vmd.hr)
