# Velebitska pustolovina

**Trajanje**: 8 dana<br>
**Lokacija**: Srednji Velebit, Dabarski kukovi

## Ciljevi programa

Osobni razvoj polaznika i razvijanje novih vještina kroz iskustveno učenje u prirodi.

## Tko može sudjelovati?

Svatko tko želi unaprijediti svoje vještine komunikacije i rada u grupi, svoje organizacijske i voditeljske vještine, te bolje upoznati sebe kroz nova iskustva u netaknutoj prirodi Velebita.

## Outward Bound metoda

Program se temelji na metodama iskustvenog učenja u prirodi, koje polaznika smješta izvan udobnosti svakodnevnog života te ga suočava s novim, nepoznatim situacijama u prirodnom okruženju. Radom i životom unutar grupe razvija se osjećaj odgovornosti i važnosti svakog člana. Kroz izazov i pustolovinu polaznik bolje upoznaje sebe i način na koji reagira u takvim situacijama te razvija samopoštovanje i samoodgovornost. Program je pažljivo osmišljen da pruži maksimalno iskustvo i stvori pozitivan stav prema rješavanju problema ili suočavanju s nepoznatim situacijama. To se postiže djelovanjem koje slijedi refleksija kroz razgovor unutar grupe. Cilj je vještine naučene na programu prenijeti u svakodnevan život, gdje su samopoštovanje, osjećaj odgovornosti i pozitivan stav sve potrebnije osobne kvalitete.

## Sastavnice programa

Nakon dolaska na lokaciju dobro upoznavanje grupe prvi je zadatak. Sljedećih dana taj se proces nastavlja kroz zanimljive i zabavne aktivnosti poput slobodnog penjanja, špiljarenja, timske aktivnosti i igre. S razvijenim timskim duhom kreće se na dvodnevnu planinarsku ekspediciju i osvajanje jednog od obližnjih vrhova. Puni novih iskustava, svi se vraćaju u kamp gdje je zadnji dan proslava uz dodjelu priznanja nakon čega se polaznici vraćaju kućama.

## Tehnički detalji

Polaznici ne trebaju biti u posebnoj fizičkoj formi, dovoljno je da su zdravi i sposobni hodati. Nije potrebno nikakvo prethodno znanje o planinarenju ili drugim vještinama.<br>
Za smještaj se koristi bivak (zaklon, poput šatora) u prirodnom okruženju Velebita. Obroke osigurava HŠOB a pripremaju ih polaznici tijekom programa.

Polaznici trebaju ponijeti:

- Vreću za spavanje + karimat (podložak)
- Priručni pribor za jelo (posuda, žlica, vilica, nož, šalica)
- Prikladnu odjeću za planinarenje
- Pribor za osobnu higijenu
- Osobne lijekove (po potrebi)

Oprema koju osigurava HŠOB:

- Bivak
- Karte i oprema za navigaciju
- Prva pomoć
- Ostala oprema potreban za izvođenje programa

Polaznici će dobiti detaljan popis opreme i druge informacije nakon sto se prijave za program

Program vode 2 **instruktora**, oboje vrlo iskusni u tehničkim vještinama te podučavanju kroz pustolovinu kao i u poznavanju kraja u kojem se provodi program.

## Termin

5.–12.08.2012.

## Cijena programa

2.800,00 KN + PDV – 3.500,00 kn

Program uključuje:

- prijevoz za vrijeme trajanja programa
- naknadu za noćenje u različitim objektima – skloništima na Velebitu
- obroke
- nadzor i pomoć iskusnih instruktora
- opremu za kampiranje, opremu za sportske aktivnosti i prvu pomoć
- osiguranje od posljedica nezgode
- boravišnu pristojbu i ulaznice u parkove

Program **ne** uključuje:

- prijevoz do lokacije i od lokacije kući

## Prijava

Veličina grupe: 10 do 16 osoba

Dobne skupine:

- 14 do 16 godina
- 17 do 20 godina
- 21 nadalje

**Prijaviti** se možete [ovdje](/applications/new). Rok za prijavu je 30 dana prije početka održavanja programa.

## Sigurnost

Prioritet Hrvatske škole Outward Bound prilikom pripreme i izvedbe programa je maksimalna sigurnost polaznika i instruktora. Edukativne aktivnosti ne mogu se održavati bez potpune sigurnosti. Sigurnost podrazumijeva cjelovitu fizičku, mentalnu i socijalnu sigurnost tijekom cijelog programa, tako da nitko ne dođe u priliku da se ozlijedi, povrijedi emocionalno ili da oslabi svoj društveni položaj.

HŠOB dio je međunarodne organizacije Outward Bound International te se pridržava svih standardnih sigurnosnih postupaka a podložna je provjeri sigurnosti svake godine.

**HRVATSKA ŠKOLA OUTWARD BOUND SVOJE EDUKATIVNE PROGRAME U PRIRODI IZVODI U SURADNJI I UZ LOGISTIČKU PODRŠKU PUTNIČKE AGENCIJE VMD d.o.o.** -- [www.vmd.hr](http://www.vmd.hr)
