**Outward bound škole** djeluju putem višednevnih programa u prirodi na kojima su polaznici izloženi nesvakidašnjim aktivnostima i iskustvima, a pomoću kojih upoznavanju sebe i svoje mogućnosti, razvijaju svijest o pozitivnoj interakciji sa drugima i prirodom te unaprjeđuju vlastita znanja i vještine.

**Outward Bound programi** temelje se na iskustvenom učenju u prirodi tj. aktivnostima koje polaznike stavljaju u nepoznate, fizički i psihički zahtjevne situacije. Kroz kasniju analizu koju vode Outward Bound instruktori, polaznici dolaze do spoznaja o sebi na temelju kojih mogu promijeniti svoj način razmišljanja i djelovanja u različitim životnim situacijama.

**Ciljevi** koji se ostvaruju kroz različite Outward Bound programe ovise o potrebama zajednice i ciljnim skupinama a mogu biti npr.

- spoznavanje vlastitih vrijednosti, mogućnosti, sposobnosti
- timski rad
- razvijanje sposobnosti vodstva, komunikacije, organizacije, improvizacije
- sposobnost djelovanja u nepredvidivim situacijama

**Aktivnosti** koje se koriste u Outward Bound programima služe za stvaranje novih iskustava kod polaznika a mogu biti pješačenje u prirodi, navigacija pomoću kompasa i karte, alpinističko penjanje i spuštanje, špiljarenje, kanjoning; ekspedicije (priprema i organizacija, bivakiranje – noćenje u prirodi, kajaking, kanuing, gradnja splavi, brdski biciklizam, poligoni visokog i niskog uževlja; timski i drugi slični zadaci.

**Ciljne skupine** za koje se Outward Bound programi organiziraju:

- organizirane školske i srednjoškolske grupe
- studenti
- djeca iseljenika
- grupe sa posebnim potrebama
- poslovne grupe
- otvorene grupe (svi koji žele sudjelovati)
