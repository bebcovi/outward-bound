Outward Bound svjetski je sustav škola koje provode programe iskustvenog učenja putem izazova u prirodi s ciljem razvoja vještina i sposobnosti te cjelokupnog karaktera polaznika.

[Outward Bound International](http://www.outwardbound.net/) međunarodna je organizacija koja djeluje kroz 50 OB škola u preko 30 zemalja svijeta ([karta](http://www.outwardbound.net/locations/index.html)). Outward Bound djeluje na principima neprofitabilnosti i profesionalnosti te promiče temeljne vrijednosti hrabrost, povjerenje, suradnja, poštenje i suosjećajnost.

Organizacija Outward Bound škole podliježe detaljno definiranim procedurama i pravilima o ustroju, sigurnosnim standardima, kontroli kvalitete programa i ciljevima koji se postavljaju pred programe. Svi ti elementi redovito se nadziru i provjeravaju od strane OB International.

Aktivnosti kojima se ostvaruju osnovni ciljevi vrlo su raznolike, kao npr. pješačenja u prirodi, navigacije pomoću kompasa i karte, alpinističko penjanje i spuštanje, slobodno penjanje, špiljarenje, ekspedicije, kajaking, kanuing, gradnja splavi i mnoge druge.
