# #{@title = t(".page_title")}

Spustili ste se sa stijene, umorni ste od nošenja ruksaka, užeta i klinova, a u daljini se nazire kristalno plavo more…

Želite zaviriti u svijet podmorja i pritom naučiti novu vještinu? Outward Bound-ov pustolovni tim nudi Vam novo iskustvo ispod površine…

Organiziramo školu ronjenja sa SCUBA opremom za početnike ili ronilačke izlete za iskusne ronioce željne novih iskustava i terena.

## Ronilački tečaj za početnike CMAS R1

Ronilački tečaj za početnike odvija se prema programu međunarodne ronilačke asocijacije CMAS.

Tečaj za početnu ronilačku kategoriju CMAS-R1 sastoji se od 6 teoretskih i 6 praktičnih vježbi na bazenu, te vikenda na moru (u dogovoru s polaznicima) gdje se odvija završno polaganje praktičnog ispita na temelju kojega se dobiva međunarodna licenca.

Predavanja i praktične vježbe održavaju se na Zimskom plivalištu Mladost u Zagrebu u večernjem terminu.

U tečaj je uključeno:

- Prostor za održavanje teorijske nastave
- Termini na bazenu za održavanje praktičnog dijela nastave, vježbe
- Sva ronilačka oprema za korištenje polaznicima tijekom trajanja tečaja (maska, peraje i disalica, ronilačko odijelo, pojas s utezima, ronilačka boca, hidrostatski regulator, kompenzator plovnosti)
- Komplet HRS-a za kategoriju R1 (udžbenik "Ronilac s jednom zvijezdom R1", ronilačke tablice, naljepnicu HRS, ronilački dnevnik (’log-book’), diplomu HRS ronilac s 1 zvijezdom, CMAS R1 međunarodnu ronilačku iskaznicu – brevet)
- Nastava vođenu od licenciranog CMAS instruktora
- Organizacija i vođenje ronjenja na moru

## Program tečaja ‘Ronilac s jednom zvijezdom’ R1

- 6 teorijskih lekcija (osnove ronjenja na dah, osnove fizike i fiziologije ronjenja, planiranje urona, osobine voda, flora i fauna, ronilački sportovi)
- 6 praktičnih vježbi u bazenu
- 2 ronjenja na moru (koja se upisuju i ovjeravaju u ronilačku knjižicu LOG-book)

Za održavanje tečaja potrebno je minimalno 6 polaznika.

Prijaviti se možete [ovdje](/applications/new), a za više informacija možete nam se obratiti na e-mail <scuba@outwardbound.hr>.
