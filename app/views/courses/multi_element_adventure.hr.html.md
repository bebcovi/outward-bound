# #{@title = t(".page_title")}

Ovaj tečaj spaja različito okruženje planina, špilja i mora s fokusom na vještine navigacije i orijentacije, sigurnosti na moru, u špiljama i u planini. Također su uključena i osnovna znanja iz geologije, speleologije, meteorologije i morskih i kopnenih ekosistema.

Program je zamišljen kao uvod u postolovine koje Hrvatska nudi svojim raznolikim prirodnim bogatstvima. Program započinje u kontinentu, u špiljama Like i tijekom osam dana proteže se preko masiva Velebita uključujući slobodno penjanje u stijeni sve do obale gdje nas čekaju tradicionalni hrvatski brodovi spremni za jedrenje do Raba.

Prvi dan započinje uvodom u Outward Bound, upoznavanjem grupe i geografijom podučja. Nakon sigurnosnog predavanja planiramo posjetiti jednu od mnogih špilja u špiljskom parku Grabovača pored Perušića. Nakon toga odlazimo do rijeke Like na odmor uz plivanje i uspostavu kampa. Sljedećeg dana započinjemo uspon prema moru, koji traje oko tri dana. Teren je možda neravan a naši ruksaci su puni hranom i opremom no čim dosegnemo vrh, dalje je samo nizbrdo ravno do obale Jadrana. Na putu ćemo zastati pored jednog od naših čestih penjališta na izazov iz slobodnog penjanja i uživati ćemo na velebitskim kukovima.

Kako se spuštamo, pogled nam seže do mora i što smo bliže, sve nam privlačnije djeluje. Na moru ćemo se naći na tradicionalnoj brodici opremljenoj latinskim jedrom na kakvim Hrvati jedre već stoljećima. Posljednjih par dana provest ćemo istraživajući zaljeve i stjenovite otoke. Plivati u kristalno bistroj vodi i ovladati rukovanjem tradicionalnim brodom bit će vrhunac našeg putovanja.
