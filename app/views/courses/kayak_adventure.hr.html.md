# #{@title = t(".page_title")}

**Morska pustolovina** jedinstven je 8-dnevni program u kojem polaznici imaju priliku otkriti dubinu svoje osobne snage, iskustvo koje zatim mogu primjeniti u bilo kojoj situaciji koju život pred njih postavi. U veličanstvenom okružju hrvatskog otočja, suočavaju se s nepredvidljiim izazovima prirode, učeći se životu i radu u timu, savladavajući problemske zadatke i osvajajuči morska prostranstva, kao i vrhunce vlastitog duha. Iz toga izlaze osnaženi kako bi se posvetili ostvarivanju svojih životnih ciljeva s novom razinom predanosti i hrabrosti.

**Ciljevi programa** su razvoj karaktera kroz pustolovne aktivnosti u prirodi.

**Teme** koje se obrađuju su: svladavanje izazova, prihvaćanje vlastitih vrijednosti i razlika među pojedincima, predanost učenju, stalnom rastu i unaprjeđenju, davanje i primanje povratne informacije, rad u grupi s uključivanjem svih članova.

**Metoda** se temelji na aktivnostima iskustvenog učenja, u kojima se polaznici uče snalaziti u nepredvidivim i izazovnim situacijama, tj. izlaze iz vlastite "zone komfora" i ulaze u "zonu učenja". Izazov je predstavljen na svim razinama: fizičkoj, mentalnoj, emocionalnoj i duhovnoj.<br>
Aktivnosti na programu uključuju boravak u prirodi s organizacijom morske ekspedicije, učenje vještina kayakarenja na moru, razvijanje outdoor vještina, poput izrade prenoćišta, kuhanje u prirodi i sl. Zatim aktivnosti bazirane na igrama te reflektivne aktivnosti poput vođenja dnevnika, razgovora o zadatku i sl.

## Tehnički detalji

Polaznici ne trebaju biti u posebnoj fizičkoj formi, dovoljno je da su zdravi i znaju plivati. Nije potrebno nikakvo prethodno znanje o kajakarenju ili drugim vještinama.<br>
Za smještaj se koristi bivak (zaklon, poput šatora) u prirodnom okruženju mediteranskih otoka (borova šuma). Obroke osigurava HŠOB a pripremaju ih polaznici tijekom programa.

## Tko može sudjelovati?

Svatko tko želi unaprijediti svoje vještine komunikacije i rada u grupi, svoje organizacijske i voditeljske vještine, te bolje upoznati sebe kroz nova iskustva na moru.

Veličina grupe i ciljna skupina: od 12 do 16 polaznika.

## Trajanje

Program traje 8 dana, od subote do subote, od proljeća do kraja jeseni.

## Datumi

- 13.08.-23.08.2012.
- 27.08.-03.09.2012.

## Cijena i plaćanje

Cijena Morske pustolovine iznosi 3.940,00 kn + PDV = 4.925,00 kn. Minimalna veličina grupe je 12 osoba.

Uključeni troškovi: instruktori, sea-kayaci (ekspedicijski), hrana i smještaj na privatnom posjedu, izvedba programa, grupna i tehnička oprema, osiguranje od nezgode.

Nije uključeno: prijevoz do lokacije, osobna oprema.

Outward Bound program je jedno od najvrijednijih iskustava za mlade ljude, jer vještine usvojene na programu mogu upotrijebiti u svim godinama pred njima.

**Prijaviti** se možete [ovdje](/applications/new), najkasnije 30 dana prije početka programa.<br>
Ukoliko imate dodatnih pitanja, slobodno nas kontaktirajte e-mailom.
